---
title: Yeni Alan Adı!
description: Eski alan adının yenileme ücretinin aşırılığı dolayısıyla, yeni bir alan adı alarak sitenin tamamını oraya taşıma kararı aldım. Eski alan adı, kalan süresi boyunca otomatik olarak tüm istekleri yeni alan adına yönlendirecek, o yüzden endişe etmenize gerek yok.
tags:
  - site
  - eggsy
createdAt: 2020-07-22T14:03:24.368Z
related:
  - neler-donuyor
  - blog-yenilendi
special: true
---

Bu gönderiyi okuyorsanız tarayıcınızın adres çubuğundan da anlamış olduğunuz üzere eski alan adı olan eggsy.codes, bundan sonra kullanılmayacak ve onun yerini yeni alan adım eggsy.xyz alacaktır. Bu kararın en büyük sebebi, .codes'in pahalı yenileme ücretidir. Bu yenilik, siteden bir çok şeyi alırken aynı zamanda bir kaç güzel şey de ekleyecektir.

Yeni alan adına geçmek yanında bir çok sıkıntı ile birlikte gelse de eskisini yenilemek için gereken 40\$'ı bulup yenilemekten çok daha kolay benim gibi bir öğrenci için. Bu yüzden eskisini rafa kaldırıp, isminin geçtiği her yeri güncelleyip yenisine yönlendirmek, sosyal medya profillerimdeki linkleri değiştirmek, forumlardaki bağlantıları güncellemek vs. oldukça yorucu olsa da bunu yapmam gerektiği için başka çarem yoktu. Üstelik bu uğraş yeni bir alan adına geçmenin en kötü yanı da değil... Bana kalırsa en kötü yanı eski sitenin arama motorlarında yakaladığı başarıyı da çöpe atmaktı. Yani yaklaşık 1 yıldır açık olan sitenin Google gibi arama motorlarında ilk başta çıkması, kolayca bulunması yeni alan adına geçince unutulabilir. Fakat bunu da önceden düşünerek eski alan adının süresinin dolmasına 1 ay kala bu alan adını alarak eskisine giden isteklerin tümünü buna yönlendirdim. Bir kaç ekstra ayar ile de arama motorlarının, eskisine atacağı isteklerin yenisine gelmesini sağladım. Umarım bu ayarlamalar sayesinde arama motorları ve diğer araçlar yeni alan adını tanımlar ve sonuçlarda daha kolay ulaşılabilmemizi sağlar.

Her şeyin yanı sıra, yeni alan adı, eskisine göre artık daha alan adı gibi değerlendirilebilir. Üç harfli olması bir çok "bilmeyen" insanın, bu bağlantıyı görünce bir internet sitesi olabileceği akıllarına daha kolay gelir. Eskisinin alan adı ve alan adı uzantısının uzunluklarının aynı olması (eggsy - codes) da göze biraz çirkin geliyordu. Her ne kadar anlamı güzel olsa da açıkçası bir çok insan tarafından anlaşılmıyordu. Bu yüzden gittiğine pek üzüldüm denilemez... Yenisinin daha kısa olması, "gerçek" bir internet sitesi adresine benzemesi, daha kolay akılda kalması ve her şeyin eskisi gibi çalışması benim için yeterli.
