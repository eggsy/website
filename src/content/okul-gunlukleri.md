---
title: Okul Günlükleri - Giriş
description: Eğitim gördüğüm okulda aldığımız derslerde ilgimi çeken konuları, kullanılan yöntemleri detaylarıyla paylaşacağım serinin giriş bölümü.
tags:
  - okul
  - eğitim
createdAt: 2021-03-18T22:02:56.602Z
related:
  - okul-gunlukleri-podcast
---

Bazılarınızın bildiği, bazılarınızın ise bilmediği gibi, [Muş Alparslan Üniversitesi](http://alparslan.edu.tr/?utm_source=eggsy.xyz) Eğitim Fakültesinde **İngilizce Öğretmenliği** bölümü birinci sınıf öğrencisiyim. Pandemi dolasıyıla biz daha okula başlamadan duraklatılan ve uzaktan eğitime geçen sistem dolayısıyıla bir üniversite hayatımız olmamış olsa da, yapılan muafiyet sınavı için Muş iline gitmek durumunda kalmış ve okulu, kampüsü, az da olsa şehri görme fırsatı bulmuştum. Oldukça da iyimser birisiyimdir. Belki ben abartıyor olabilirim fakat şehir ve okul, beklentilerimin oldukça üstündeydi ve "idare eder" beklentilerime karşılık "gerçekten güzel" ile beni karşılayan bir yapıya sahipti. Çevresi yeşillendirilmiş, yanı başında bir kayak merkezi, birbiri ile bağlı derslikler, yeni ve temiz kullanılmış sıralar, Amerikan havalı okul koridorları ve dahası ile gerçekten beklemediğim bir şekilde beni karşılayan bu okulda, uzaktan da olsa bir dönemi aşkın süredir eğitim görüyor ve öğretmenlik hayatına atılmadan önce öğrenmemiz gerekenleri öğreniyoruz...

Bölüm ile alakalı ve bizi en çok uğraştıran dersler arasında Listening & Pronouncination (Dinleme ve Sesletim), Oral Communication Skills (Konuşma Becerileri) ve Writing Skills (Yazma Becerileri) bulunuyor. Özellikle ilk iki ders için yaptığımız etkinlikler, dersin işlenişi, gidişat ve verilen görevler gerçekten ilgimi büyük derecede çekiyor ve dersleri etkili bir şekilde işliyoruz. İlk iki dersimize sanırım okulda en sevdiğim öğretmenlerden birisi olan (veya olacak olan), muafiyet sınavında da gözetmenimiz olan Y. Ö. bulunuyor. Kendisine ve arkadaşlarıma da sıkça söylediğim gibi, kullandığı yöntemler, teknolojiyi ve içinde olduğumuz durumu değerlendirme şekli, verdiği görevler ve öğrenciye olan yaklaşımı ile bize inanılmaz bir şekilde değer gösteriyor ve emek sarf ediyor.

Ben de bu ve bunun gibi derslerimi, deneyimlerimi, öğretmenlerimin kullandıkları taktikleri, derslerimizin işlenişini ve daha fazlasını (bir bakıma günlükmüşcesine) bloguma yazmak, geri dönüp baktığımda neler yaşadığımı okuyarak çok daha net hatırlamak, tazelemek için böyle bir seriye başlamak istedim. Bu seride yukarıda bahsettiğim dersler ve ilerideki derslerimizde benim ilginç ve etkili bulduğum eğitim yöntemleri, etkinlikler ve bilgileri sizlerle paylaşacağım. Bunları okumak zorunda değilsiniz. Bunları kendim için yazıyor, gelecekte dönüp baktığımda bana verilen bu emeği tüm ayrıntılarına kadar hatırlamak istiyorum.
