---
title: Discord Sunucum Yenilendi!
description: Discord botum kapandıktan beri eski hâliyle boş bir şekilde duran sunucumu, aynı bu site gibi projelerimi ve projelerim hakkındaki bilgileri paylaştığım bir sunucuya çevirdim.
tags:
  - discord
createdAt: 2020-07-10T14:38:39.506Z
related:
  - neler-donuyor
  - discord-server-templates-yayinda
---

Kapanalı bir buçuk yıl olan Discord botumun destek sunucusu, birkaç gün öncesine kadar ölü ve tek kanallı bir sunucu olmasına rağmen içerisinde hâlâ bekleyen 100 aktif, 400 tane de toplam kullanıcı için sunucumu yenileyip, kendime özel bir ortam yaratmak istememin ardından sonunda Discord sunucumu istediğim gibi bir sunucu hâline getirmeyi başardım. Bundan sonra artık Discord sunucumda da botun dışında yaptığım projeler hakkında bilgilendirmeler, duyurular ve gelişmeler paylaşacağım. İsterseniz bu yazıyı okuyabilir isterseniz de [ana sayfadaki](/#socials) sosyal medya hesaplarım alanından hiç zaman kaybetmeden kendiniz sunucuma gelerek gözlerinizle inceleyebilirsiniz.

### Sunucuda neler değişti?

Sunucu, tam anlamıyla baştan aşağıya yenilendi. Yeni kurallar, yeni kanallar, yeni roller, yeni botlar ve yepyeni bir tema... Daha önce de dediğim gibi artık Discord sunucumda da yaptığım projeleri paylaşacağım. Bu yüzden sunucuya şu anda varolan tüm projelerim için bir kanal açtım ve bu kanalda projeler hakkında kısa bilgilere yer verdim. Proje hakkında herhangi bir güncelleme olduğunda da bu kanala bir yazı yazıyor ve sunucudakileri bilgilendiriyorum.

<p class="text-center">
  <img src="https://the-person-under-this-message.is-inside.me/fBZJMNiT.png" alt="image" />
</p>

Resimde gördüğünüz kanalların her birinde, yan tarafta gördüğünüz gibi açıklamalar, ve projeye ait bağlantıyı barındırıyor. Bu bağlantılar bazen (bu) siteme atıyor, bazense direkt olarak GitHub üzerindeki projenin kaynak koduna... Bunların yanı sıra da artık sunucuda şunları bulabileceksiniz:

- Duyuruları takip edip en son yayınlayacağım projelerim hakkında bilgiler edinebilirsiniz.
- Her projeme ait özel kanalla projelerim hakkında en son haberlere ulaşabileceksiniz.
- GitHub bağlantılı kanal ile GitHub projelerimin herhangi birinde bir değişiklik yaptığımda anında haberdar olabileceksiniz.
- Tatsumaki botu ile artık benim sunucumda yazdığınız zaman da seviye kazanabileceksiniz.
- Blogdaki "Günlük Müzik" kısmı ve diğerleri için müzikler önerebileceksiniz. Üstelik bunun için ayrı kanal bile açtık.
- Eğer İngilizseniz (burada ne işiniz var) sadece İngilizceye izin verilen kanalda konuşabileceksiniz.
- En sevdiğiniz mesajları yıldızlayarak "starboard" kanalında bunları ölümsüz hâle getirebileceksiniz.

Sunucunun yenilenen hâli bu şekilde. Eğer sizde beğendiyseniz ve projelerimi Discord üzerinden takip etmek istiyorsanız, [buraya](https://discord.eggsy.xyz) tıklayabilir ve Discord sunucuma katılabilirsiniz.
