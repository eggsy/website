---
title: Botlaştırılmış Kullanıcı Hesapları Neden Yasak?
description: Bu gönderi ile Discord hesaplarını "bot"a çeviren kullanıcıların neden bunu yapmaması gerektiğini ve bunun neden yasak olduğunu öğrenebilirsiniz.
tags:
  - discord
createdAt: 2020-01-09T00:44:29.193Z
image: /assets/images/posts/discord-neden-yasak.jpg
related:
  - renk-degistiren-roller-neden-yasak
  - sunucudaki-herkese-dm-atmak-neden-yasak
---

Discord, oyuncuları bir araya getirmek, beraber oyunlar oynamalarını sağlamak, oyuncuların sesli, yazılı ve görüntülü bir şekilde her türlü ihtiyaçlarını tamamen bedavaya karşılayacağı bir ortamdır. Fakat her resmi/büyük şirketler, uygulamalar ve oyunların kurallarının, kullanım şartlarının olduğu gibi Discord'un kendine ait kullanım şartları vardır. Eğer, bu şartlardan herhangi birisine karşı gelir veya uymazsanız, sonuçları **hesabınızın süresiz bir şekilde kapatılmasına** kadar gidebilir.Bu yüzden, [bu kurallara](https://discord.com/terms) uyun!

Yukarıda bahsettiğim gibi, kullanım şartları, diğer bir çok şeyi kapsamasıyla beraber aynı zamanda Discord üzerinde kullanıcılar tokenlerini (süper gizli şifreniz, sizin Discord'u kullanmanıza olanak sağlayan anahtar) kullanarak kendi hesaplarını veya yan hesaplarını bir botmuş gibi yazılımlar ve komutlar ile kontrol etmelerine yaradığı ve bunun tamamıyla Discord kullanım şartlarına aykırı bir hareket olduğu için Discord buna izin vermiyor, üstelik karşı çıkıyor ve anlaşıldığı taktirde direkt olarak hesaplarını kapatabiliyorlar. Bu yüzden, kural çiğnemeden önce, hele böyle bir kural çiğnemeden önce, diğerlerini düşünemeyecek kadar aptal iseniz, bari kendinizi ve hesabınızı düşününde böyle bir harekete kalkışmayın.

### Peki neden yasak bu menet?

Şimdiye kadar anlattım ve hâlâ anlayamadıysanız, bu kullanıcılar, Discord'un yasaklamış olduğu kullanıma kapalı kullanıcı tokenlerini bu yolda kullandıkları ve bununla genelde kötü şey yaptıkları için Discord Güvenlik Ekibi bu konuda kesin kararlar alarak bu kişilerin hesaplarını ve ellerindeki her şeyi kapatmaya karar verdi. Ne kadar doğru bir hareket değil mi? İşte bu yüzden yasak bu "menet".

### Ee? Bu kullanıcılar bunu yapınca ne oluyor ki?

Bunlara ne kadar kullanıcı denebilirse, bu kullanıcılar böyle yaptıklarında normal bir botun yaptığı gibi istediği kanala mesaj atabilir, sunucunuza giren yeni kullanıcılara direkt özelden otomatik mesaj atabilir (veya reklam yapabilir), istediği sayıda mesajı istediği zaman aralığında yüzlerce defa gönderebilir (Discord kısıtlamaları hesaba katılmadan), sizin haberiniz bile olmadan sunucunuzdaki herkese bir anda mesaj yollayabilir, kendi üzerinde komutlar kullanabilir (temizle, vikipedi, hatta bazı +18 komutlar)... Bu yüzden Discord baba bu kullanıcıları hiç sevmiyor, bizim sevmediğimiz gibi.
